---
layout: post
title: "Урок геометрії у  9 класі.  Тема: Розв’язування трикутників."
categories:
- Lessons
feature_image: "https://picsum.photos/2560/600?image=872"
aside: true
---
Урок геометрії у  9 класі.  
Підручник: А.Г.Мерзляк, В.Б.Полонський, М.С. Якір «Геометрія 9» підручник для 9 класу загальноосвітніх навчальних закладів, Харків, «Гімназія» 2009,270 ст.  

**Тема: _Розв’язування трикутників._**

**Мета**: _освітня_: формувати вміння і навички розв’язування трикутника за трьома його основними елементами;повторити теореми синусів , косинусів та наслідки з них; повторити основні типи задач на обчислення елементів довільних трикутників; , навчити застосовувати здобуті знання під час розв'язування практичних задач; орієнтувати учнів на професію геодезиста _розвиваюча_: розвивати пошукову пізнавальну активність учнів, розвивати вміння міркувати, аналізувати і робити висновки, уяву, зв’язне мовлення;

_виховна:_ виховувати самостійність, наполегливість, впевненість у собі, інтерес до предмету.

**_Тип уроку:_** урок формування вмінь і знань учнів

> **_Епіграф_**  
> **_Математика цікава тоді,_**
> **_коли живить нашу винахідливість_**
> **_і здатність міркувати._**  
> **_Д. Пойа_**

**План уроку**

| --- | --- | --- | --- |
| № з/п | Назва етапу уроку | Методи та прийоми |  |
| 1 | Організаційний момент |  | 3 хвилини |
| 2 | Актуалізація опорних знань<br>Повторення вивченого матеріалу | Інтерактивна вправа<br>«Незакінчене речення»<br>«Виправити опечатку»<br>Історична довідка | 5 хвилин<br>5 хвилин<br>5 хвилин |
| 3 | Мотивація навчальної діяльності | Звернення до класу | 2 хвилини |
| 4 | Формування вмінь і навичок | 1)«Рекламна агенція»<br>2)«Геодезист» | 5 хвилин<br>10 хвилин |
| 5 | Домашнє завдання |  | 3 хвилини |
| 6 | Підсумок | Інтерактивна вправа «Прес-конференція» | 2 хвилини |

**Хід уроку**

**1.Організаційний момент (3 хвилини)**

**_І. Мотивація навчальної діяльності. Повідомлення теми і мети уроку. Слово вчителя_**

На попередніх уроках ви розглянули теореми синусів, косинусів та наслідки з них, ввели поняття розв’язування трикутників, розглянули основні типи задач на обчислення елементів довільних трикутників.

Сьогодні перед нами стоїть задача:

* повторити все, що вивчили;
* пригадати те, що забули;
* вміло застосовувати отримані знання до розв’язування геометричних задач.

**_Емоційна хвилинка_**

Незважаючи на те, що попереду у нас велика пізнавальна робота, я сподіваюсь, що ми зможемо зберегти гарний настрій до кінця уроку, а якщо вдасться, то ще його й покращимо.

Але, перш ніж ми почнемо, я прошу звернути вашу увагу на «Пам’ятку для учнів». Ознайомтесь, будь-ласка, із запропонованими вам рекомендаціями. Якщо ви будете слідувати їм, то я впевнена, що сьогодні на уроці ви обов’язково виконаєте всі завдання тільки на високому рівні.

>**_Справжній скарб для людини –_**
>**_вміння трудитися._**  
>**_Езоп_**

**_Пам’ятка для учнів._**

1. **_Будь уважним._**
2. **_Міркуй, шукай, порівнюй, роби висновки, працюй._**
3. **_Шукай нові способи розв’язування проблеми._**
4. **_Самостійно встановлюй зв’язки відомого з невідомим._**
5. **_Будь наполегливим і не бійся помилитися._**
6. **_Експериментуй та виправляй невдалі спроби._**
7. **_Будь упевнений у своїх здібностях._**

Отож сьогодні ви маєте можливість оцінити себе самостійно. Для цього ви отримали картки з назвами етапів уроку. У вас є смайлики, які ви будете собі виставляти за кожне завдання.

<ul class="list">
    <li class="item" style="display: inline-block">{% include figure.html image="/assets/img/solutions-of-triangles/image1.jpg" width="50" height="50" %}</li>
    <li class="item" style="display: inline-block">{% include figure.html image="/assets/img/solutions-of-triangles/image2.png" width="50" height="50" %}</li>
    <li class="item" style="display: inline-block">{% include figure.html image="/assets/img/solutions-of-triangles/image3.png" width="50" height="50" %}</li>
</ul>

**2. Актуалізація опорних знань.**
Кожний учень отримує індивідуальні картки з подальшою взаємоперевіркою.
За кожну правильну відповідь учень отримує 2 бали, тобто максимальна кількість -12.

**1. Замість …(трьох крапок) вставити пропущені слова: (5 хвилин)**
1\. У будь-якому трикутнику відношення сторони до … дорівнює діаметру кола, описаного навколо цього трикутника _(синуса протилежного кута)._
2\. У трикутнику проти … лежить більший кут, проти більшого кута лежить … _( більшої сторони; більша сторона)._
3\. Квадрат сторони трикутника дорівнює сумі квадратів двох інших сторін «-» подвоєний добуток цих сторін на … . _( косинус кута між ними)._
4\. Теорему косинусів називають іноді узагальненою теоремою_…(Піфагора)._
5\. … і … трикутника називаються основними його елементами _( сторони; кути)._
6\. Розв’язати трикутник означає: за даними … основними елементами трикутника … . _(трьома; знайти три інші його основні елементи)._

**! Не забуваємо про смайлики !**

**2. Використовуючи малюнок заповнити пропуски у таблиці: (5 хвилин)**

За кожну правильну відповідь учень отримує 3 бали, тобто максимальна кількість -12.

{% include figure.html image="/assets/img/solutions-of-triangles/image0.jpg" %}

Основні задачі на обчислення елементів довільних трикутників  

| --- | --- | --- | --- |
| №. | Тип задачі | Дано | Знайти |
| 1. | За стороною і прилеглими до неї кутами | AB, &ang;A, &ang;B. |     |
| 2. | За двома сторонами і кутом між ними |     | AB, &ang;A, &ang;B. |
| 3. |     | AB, BC, AC | &ang;A, &ang;B, &ang;C. |
| 4. | За двома сторонами і кутом, протилежним одній із них | AC, BC, &ang;A |     |  

За трьома кутами задача розв’язків не має !

Ви отримали по дві оцінки за теоретичні тести. Знайдіть середнє арифметичне та запишіть свій навчальний бал.

**! Не забуваємо про смайлики !**

На попередньому уроці ми з вами створили групи. Будь-ласка починаємо роботу групп.

Для початку зробимо не великий екскурс в історію.

**_Історична довідка_**. (**5 хвилин)**

Вчені Індії, зводили розв’язування будь-яких трикутників до розв’язування прямокутних трикутників і не потребували теорему синусів і не знали її. Ця теорема була доведена лише в одинадцятому столітті видатним астрологом ал-Беруні. Теоремою синусів користувалися, починаючи з ХVI століття і європейські математики.

Теорема косинусів була доведена, звичайно, геометрично ще в «Началах» Евкліда.

Словесно теорема косинусів була вперше сформульована французьким математиком Француа Вієтом в ХVI столітті.

Сучасний вид теорема косинусів приймає в 1801 році у французького математика Лазара Карно.

Ознайомитись з історичною довідкою і дати відповіді на запитання:

1. В якому столітті видатним астрологом ал-Беруні була доведена теорема синусів? _(у XI)_
2. Коли нею почали користуватися європейські математики? _(у XVI столітті)_
3. Яка теорема була доведена геометрично в «Началах» Евкліда? (теорема косинусів)
4. Ким і коли вона була сформульована словесно? _(французьким математиком Франсуа Вієтом, XVI століття)_
5. Хто і коли надав їй сучасного вигляду? _(французький математик Лазар Карно, у 1801 році)_

**! Не забуваємо про смайлики !**

**4.Формування вмінь і навичок розв’язувати трикутники**

**_Слово вчителя_**

У світі є дуже багато різних професій. Сьогодні ми з вами спробуємо себе спочатку у ролі рекламного агента, а потім геодезиста.

**Рекламна агенція. (5 хвилин)**

**_Слово вчителя_**

Оскільки ви сформували групи, то нехай це будуть не просто групи, а рекламні бюро. Ви на попередньому уроці отримали завдання «Створити рекламу теоремі синусів та теоремі косинусів». Ваше завдання: якомога більше знайти покупців на свій товар. Ми з вами знаємо, що реклама – рушійна сила торгівлі. Отже чим краще ви прорекламуєте свій товар, тим більше покупців матимуть бажання його купити. А товар наш незвичайний. Це теорема синусів та теорема косинусів у комплекті.

**! Не забуваємо про смайлики !**

**_Слово вчителя_**

Є професії, які вимагають дуже часто розв'язувати трикутники. Насамперед цим займаються геодезисти. Яке б велике будівництво не розпочиналось, першими туди йдуть геодезисти, щоб зняти план місцевості та охарактеризувати рельєф. Коли ж на основі їх матеріалів у проектних організаціях опрацюють проект, геодезисти знову міряють кути, розв'язують трикутники, забивають кілочки — «прив'язують» опрацьований проект до місцевості. А навіщо вони розв'язують трикутники? Щоб визначити потрібні відстані, не вимірюючи їх безпосередньо. Є ще спеціалісти, які розв'язують подібні задачі в шахтах, тунелях, метро та інших підземних розробках. Це маркшейдери. їм також часто доводиться розв'язувати трикутники.

**«Геодезист»(10 хвилин)**

На уроці кожен з вас уявить себе геодезистом і розв'яже реальну практичну задачу, яка потребує знань з геометрії, зокрема з теми «Розв'язування трикутників».

**_Підготовчий етап_**

Питання до груп:
1\. За допомогою яких приладів вимірюються невеликі відстані, кути?
2\. Які основні теореми застосовуємо під час розв'язування трикутників ?
3\. Що означає перейти від тексту задачі до математичної моделі?

**_Ознайомлення та розв'язування практичних задач_**

Учні знайомляться з умовами задач. (Умови всіх задач лежать на партах.)

**Задача 1**

Знайти відстань між двома доступними пунктами, якщо між ними безпосередньо вимірювання відстані неможливе.

![](https://lh6.googleusercontent.com/iiUiAHKEaCYk0GTypFozWcwde1lzRlZRpVRTIu7NoSvetGVztKIwJijjxy2NZpPa9o-Z92XTPcq9vmV2_xteiGR99_NGF6_mn2eOxu4pRj3ADQUZjGC6sotWmN4QsM7YV21dGYdV =308x148)

Для вимірювання відстані між опорами А і В високовольтних ліній які розділено водою, вибрали пункт С і виміряли СА=40 м, СВ = 30 м, ![](https://lh5.googleusercontent.com/qttYgjDcxHB43vYKLavSvCWh_rcJ3VHSJAaWs9_omwZZoE96TQ8YrLDUOdA8KPALF8V1FZiLWZUTM90bqDctICHALF77sjxyuZiXeTtw1Px7hS0P6-HxQXuBuK1G00EeK58obFSA =17x16)АСВ = 95°. Визначити АВ.

**Задана 2**

Визначити ширину річки, якщо башта, висота якої 65 м, знаходить

на березі річки і її видно з другого берега під кутом 65°.

![](https://lh6.googleusercontent.com/wvl5b1Ogbr6qbuiHGGwWrKZDTDZBFYEXbUKjngSdXDKVJpQWdwMtzV-3Nrb8XO4WsooTu36OCNlso7PHnDFE7fEJ1lyoORSxGhhoMbDnjoC8U0LT7iIot3fXhi8OyyGqZFaELiTT =312x167)

**Задача З**

Знайти відстань між двома недоступними предметами В і С, що знаходяться на протилежних берегах річки, якщо АС = 8 м, С = 35°, А = 70°.

![](https://lh4.googleusercontent.com/rCX2GJB5tMSW3_wYXFkIvuoi9YQ0GhqOI47e639tDTodg_kSQ_mNbkNUU6zY3GYlb3Ws9X6uDxTx9PJps93zkB7pstKXvGpARBP5GsgQukLVLU3dPjY3CTQleSSR8_fAZK-u_Fjy =296x112)

**Задача 4**

Знайти відстань від острова В, розташованого на озері до пункту А, Який знаходиться на березі, якщо відстань АС = 18 м і кути ![](https://lh3.googleusercontent.com/nO72_cq9Hk7GeYEr0cSJfSetQgvv1cEzeVY53japKFJPSlEXrkhdiI6q1Ughi3J-a1DRMSiOXz36iSsL3MQwzOVXgGLHZViCM_TBfdEE_1ISlA3NFSYRgd8v4z-GkuABSeYlWNfV =16x15)= 100°, ![](https://lh3.googleusercontent.com/nyCKaG73l9eu4KywjIaR5uRChOLfiK1L6L7IN4FKN3k_3TlfCjolQDUZMSxeflrHK_PKYCsYeuWhjFDfkZ7qem5aCdaglWhklj1921PsDlWiHoL7uBM1aUZhkiHqLEnA7sMglgvF =16x21)= 40°. (Острів прийняти за точку.)

![](https://lh6.googleusercontent.com/Mr7WzA6SrtqH6JRnobiEh8ju6rDaZZUrWrnZXvCNCdBpPZY2q5gbFeu1jgSkYPwA8VrYpXkCwc4oT3tjAkolTjufeHKjRwsTCpvFwQU6cExnH_kWwjV5qHeUhp00fw1AwIjpF4bm =357x170)

**Задача 5**

З двох точок А і В, відстань між якими 50 м, вершину вишки видно під кутами = 50°, = 30°. Знайти висоту вишки, якщо зріст людини h = 1,64 м.

![](https://lh4.googleusercontent.com/q6PtjmJ5Vv9BXUi3h_ZFZ-8RSWUdK2LTWmpEdQ1MKBXG-hjKPiGv7WIkoRNP163tAPhFVtNg0OAmUw4oTUMBiWVDMz0JuJwSnKD2x9kk_av1qHbkFon4kZel2wJ2vwAKKv8OqSLv =356x192)

**! Не забуваємо про смайлики !**

**Звіт груп**

Кожна група звітує про підсумки роботи. Для відповіді біля дошки викликається «головний геодезист». Учні пояснюють розв'язання задач, записують розв'язки в зошити, обмінюються задачами.

**5.Домашнє завдання.**

Для учнів, що мають лише «посмішку» - розв’язати задачу №5( на аркуші)
Для учнів, що мають «посмішку» і «невпевненість» - розв’язати задачу №116 (стор32)
Для учнів, які не мають «посмішки» - розв’язати задачу №127 (стор33)

**6. Підсумок уроку.**

А) Чи кожен учень зміг висунути свою пропозицію?  
Б) Чи все обговорили?  
В) Чи виконали задачу до кінця?  

Підбиття підсумків роботи вчителем  
А) Яка група швидко і правильно виконала завдання?  
Б) Як працював клас?  
В) Як працювали окремі учні?  
Г) Оцінки тим, хто захищав задачу, хто брав активну участь в обговоренні.  